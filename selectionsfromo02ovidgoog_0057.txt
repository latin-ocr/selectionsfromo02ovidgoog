42 Ρ. OVIDII NASONIS cunum sanson.

perque feros enses non tantum moenia Troum,
verum etiam summas arces intrare suaque
eripere aede deam raptamque adferre per hostes?
Quae nisi fecissem, frustra Telamone creatus
gestasset laeva taurorum tergora septem.
Illa nocte mihi Troiae victoria parta est,
Pergama tum vici, cum vinci posse codgi.
‘Desine Tydiden vultuque et murmure nobis
ostentare meum: pars est sua laudis in illo.
N ec tn, cum socia clipeum pro classe tenebas,
solus eras: tibi turba comes, mihi contigit unus.
Qui nisi pugnacem sciret sapiente minorem
esse nee indomitae debari praemia dextrae,
ipse quoque haec peteret. Peteret moderatior Aiax
Eurypylusque ferox claroque Andraemone natus,
nec minus Idomeneus patriaque creatus eadem
Meriones, peteret maioris frater Atridae.
Quippe manu fortes, nec sunt mihi Marte secundi:
consiliis cessere meis. Tibi dextera bello
utilis: ingenium est, quod eget moderamine nostr03
tu vires sine mente geris, mihi cura iuturi3
tu pugnare potes, pugnandi tempora mecum
eligit Atrides3 tu tantum corpore prodes,
nos animo3 quantoque ratem qui temperat, anteit
remigis officium, quanto dux milite maior,
tanturn ego te supero. Nec non in corpore nostro
pectora sunt potiora manu: vigor omnis in illis.
‘At vos, ο proceres, vigili date praemia vestro,
proque tot annorum cura, quibus anxius egi,
hunc titulum meritis pensandum reddite nostris.
Iam labor in fine est: obstantia fata removi
altaque posse capi faciendo Pergama cepi.
Per spes uune socias casuraque moenia Troum
perque deos oro, quos hosti nuper ademi,
per siquid superest, quod sit sapienter agendum,
siquid adhuc audax ex praecipitique petendum est,
este mei memores! Aut si mihi non dalis arma,
huic date! ’ - et ostendit signum fatale Minervae.

345

 

