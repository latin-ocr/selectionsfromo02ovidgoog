mute.

ad regem duxere Midan, cui Thracius Orpbeus
orgia tradiderat cum Cecropio Eumolpo.

Qui simul agnovit socium comitemque sacrorum,
hospitis adventu festum genialiter egit 95
per bis quinque dies et iunctas ordine noctes.

Et iam stellarum sublime coegerat agmen
ι Lucifer undecimus, Lydos cum laetus iu agros
rex renitet iuveni Silenum reddit alumne.

Huic deus optandi gratum, sed inutile, fecit
muneris arbitrium, gaudens altore recepte.

Ille male usurus donis ait ‘ Effice, quicquid
corpore contigero fulvum vertatur in aurum.’
Adnuit optatis nocituraque munera solvit
Liber, et indoluit, quod non meliora petisset.

Laetus abit gaudetque malo Berecyntius heros
pollicitique fidem tangendosingula temptat
Vixque sibi credens non alta fronde virentem
ilice detraxit virgam: virga aurea facta est.

Tollit humo saxum: saxum quoque palluit auro.
Contigit ct glaebam: contactu glaeba potenti
massa fit. Arentes Cereris decerpsit aristas:
aurea messis erat. Demptum tenet arbore pomum:
Hesperidas donasse putes. si postibus altis
admovit digitos, postes radiare videntur.

Ille etiam liquidis palmes ubi laverat undis,
unda fluens palmis Dauadu eludere posset.

Vix spes ipse suas animo capit, aurea fingens
omnia. Gaudenti mensas posuere ministri
exstructas dapibus uec tostae frugis egentes.

Tum vero, sive ille sua Cerealia dextra
munera contigerat, Cerealia dona rigebant,
si vc dapes avido convellere dente parabat,
lammina fulva dapes admoto dente premebat.
Miscuerat puris auctorem muueris uudis:
fusile per rictus aurum fluitare videres.

Attonitus novitate mali, divesque miserque,
effugere optat opes et, quae modo voverat, odit.
Oopia nulla famem relevat3 sitis arida guitur

 

