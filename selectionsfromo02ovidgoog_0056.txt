THE CONTEST Fon THE ARMS OF AOHILLES· 41

cum tanto commune viro. Deprensus Ulixis

ingenio tamen ille, at non Aiacis Ulixes. 305
‘Neve in me stolidae convicia fundere linguae

admiremur eum, vobis quoque digna pudore

obicit. An falso Palameden crimine turpe

accusasse mihi, vobis damnasse decorum est?

Sed neque Naupliades facinus defendere tantum

tamque patens valuit, nee vos audistis in illo
erimina: vidistis, praestoque obiecta patebant.
‘Nec Poeantiaden quod habet Vulcania Lemnos, ’
esse reus merui: lactum defendite vestrum,
consensistis enim. Nec me suasisse negabo,
ut se subtraheret bellique viaeque labori
temptaretque feros requie lenire dolores.
Paruit et vivit. Non haec sententia tantum
lida, sed et felix, cum sit satis esse fidelem.
Quem quoniam vates delenda ad Pergama poscunt,
ne mandate mihi: melius Telamonius ibit ’
eloquioque virum morbisque iraque furentem
molliet, aut aliqua producet callidus arte.
Ante retro Simois fluet et sine frondibus Ide
stabit et auxilium promittet Achaia Troiae,
quam, cessante meo pro vestris pectore rebus,
Aiacis stolidi Danais sollertia prosit.
Sia licet infestus sociis regique mihique,
dure Philoctete, licet exsecrere meumque
devoveas sine fine caput cupiasque dolenti
me tibi forte dari nostrumque haurire cruorem:
te tamen adgrediar, fiet tibi copia nostri,
tamque tuis potiar, faveat Fortuna, sagittis,
quam sum Dardanio, quem cepi, vate potitus,
quam responsa deum Troianaque fata retexi,
quam rapui Phrygiae siguum penetrale Minervae
hostibus e mediis, Et se mihi conferat Aiax?
Nempe capi Troiam prohibebant fata sine illo:
fortis ubi est Aiax? Ubi sunt ingentia magni
verba viri? Cur hie metuis? cur audet Ulixes
ire per excubias et se committere nocti

 

