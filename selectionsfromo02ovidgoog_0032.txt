Picenus AND THISBE.

sire timor, primusque Medon nigrescere coepit
corpore et expresso spinae curvamine flecti.
Incipit huic Lycabas: “ In quae miracula '' dixit
“ verteris? ” et lati rictus et panda loquenti

naris erat, squamamque cutis durata trahebat.

At Libys obstantes dum vult obvertere remos,

in spatium resilire manus breve vidit et illas

iam non esse manus, iam pinnas posse vocari.
Alter, ad intortos cupiens dare bracchia funes,
bracchia non habuit, truncoque repandus in undas
corpore desiluit: falcata novissima cauda est,
qualia dimidiae sinuantur cornua lunae.

Undique dant saltus multaque adspergine rorant
emerguntque iterum redeuntque sub aequora rursus
inque chori ludunt speciem lascivaque iactant
corpora et acceptum patulis mare naribus efflant.

‘ De modo viginti (tot enim ratis illa terebat)
restabam solus. Pavidum gelidumque trementi
corpore vixque meum firmat deus “ Excute '' dicens
“corde metum Diamque tene.” Delatus in illam 690
accessi sacris Baccheaque sacra frequento!

6. PYRAMUS AND THISBE.

nnn. 1v. 55—166.

Pyramus et Thisbe, iuvenum pulcherrimus alter, 55
altera, quas oriens habuit, praelata puellis,
contiguas tenuere domos, ubi dicitur altam
coctilibus muris cinxisse Semiramis urbem.
Notitiam primosque gradus vicinia fecit:
tempore crevit amor. Taedae quoque iure coissent:
sed vetuere patres. Quod uon potuere vetare,
ex aequo captis ardebant mentibus ambo.
Conscius omnis abest: nutu signisque loquuntur,
quoque magis tegitur, tectus magis aestuat ignis.

Fissus erat tenui rima, quam duxerat olim,
2

 

