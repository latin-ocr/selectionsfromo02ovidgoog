56 1. ovrnrr uasorrrs casurus 1111111..

Quo feret ira, sequar. Facti fortasse pigebit:
et piget infido consuluisse viro.

Viderit ista deus, qui nunc mea pectora versat.
Nescio quid certe mens mea maius agit.

3. A PROPOSAL.

aar. 1. 3.

Iusta precor: qnae me nuper praedata puella est,
aut amet, aut iaciat, cur ego semper amem. ¹

Ah! nimium volui! tantum patiatur amari:
audierit nostras tot Cytherea preces.

Accipe, per longos tibi qui deserviat annos:
accipe, qui pura norit amare fide.

Si me non veterum commendant magna parentum
nomina, si nostri sanguinis auctor eques,

nec meus innumeris renovatur campus aratris,
temperat et sumptus parcus uterque parens:

at Phoebus comitesque novem vitisque repertor
hac iaciunt: at 1111 qui tibi donat, Amor:

et nulli cessura fides, sine crimine mores,
nudaque simplicitas, purpureusque pudor. Δ

Non mihi mille placent: non sum desultor Amoris.
Tu mihi, siqua fides, cura perennis 1111.

Tecum, quos dederint annos mihi fila sororum,

¹ vivere contingat, teque dolente mori.

Te mihi materiem felicem in carmina praebe:
provenient causa carmina digna sua.

Carmine nomen habent exterrita cornibus Io,
et quam fluminea lusit adulter ave,

Quaeque, super pontum simulato vecta iuvenco,
virginea tenuit cornua vara manu.

Nos quoque per totum pariter cantabimur orbem,
iunctaque semper crunt nomina nostra tuis.

 

