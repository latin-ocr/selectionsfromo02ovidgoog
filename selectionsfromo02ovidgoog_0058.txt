mn DEIFIOATION OF CAESAR· 43

Mota manus procerum est, et quid facundia posset,
re patuit: fortisque viri tulit arma disertus.
Hectora qui solus, qui ferrum ignesque Iovemque
sustinuit totiens, unam non sustinet iram,
invictumque virum vicit dolor. Adripit ensem
et ‘Meus hic certe est (an et hunc sibi poscit Ulixes l),
hoc' ait ‘utendum est in me mihi: quique cruore
saepe Phrygum maduit, domini nunc caede madebit,
ne quisquam Aiacem possit superare nisi Aiex.’

Dixit, et in pectus tum demum vulnera passum,
qua patuit ferrum, letalem condidit ensem.
Nec valuere manus infixum educere telum:
expulit ipse ernor3 rubefactaque sanguine tellus
purpureum viridi genuit de caespite florem,
qui prius Oebalio fuerat de vulnere natus.
Littera communis mediis pueroque viroque
inscripta est foliis, haec nominis, illa querelae.

14. ΤΗΕ DEIFIOA TI ΟΝ OF CAESAR.
uer. xv. 746-860.

Caesar in urbe sua deus est, quem Marte togaque
praecipuum non bella magis finita triumphis,
resque domi gestae properataque gloria rerum,
in sidus vertere novum stellamque comantem,
quam sua progenies. Neque enim de Gesseris actis
ullum maius opus, quam quod pater exstitit huius.
Scilicet aequoreos plus est domuisse Britannos,
perque papyriferi septemflua flumina N ili
victrices egisse rates, Numidasque rebelles
Cinyphiumque Iubam Mithridateisque tumentem
nominibus Pontum populo adiecisse Quirini,
et multos meruisse, aliquos egisse triumphos,
quarn tantum genuisse virum? Quo praeside rerum
humano generi, Superi, favistis abunde.

Ne foret hic igitur mortali semine cretus,
illc deus faciendus erat. Quod ut aurea vidit

 

