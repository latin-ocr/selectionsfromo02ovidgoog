26 1³. 0v1u11 ulcorra uremur ennacos.

‘Iaera' dixit ‘ubi es? qua te regione requiram l'
‘icere’ dicebat: pennus adspexit in undis
devovitque suas artes corpusque sepulcro

condidit. Et tellus a nomine dieta sepulti.

10. PHILEMON AND BA UOIS.

Mar. rur. 626ss720.

Iuppiter huc specie mortali cumque parente
venit Atlantiades positis caducifer alis.
Mille domos adiere, locum requiemque petentes,
mille domos clausere serae. Tamen una recepit,
parva quidem, stipulis et canna tecta palustri;
sed pia Baucis anus parilique aetate Philemon
illa suut aunis iuncti iuvenalibus, illa
consenuere casa paupertatemque latendo
effecere levem nec iniqua mente ferendo.
Nec refert, dominos illic famulosne requiras:
tota domus duo sunt, idem parentque iubentque.

Ergo ubi caelicolae parvos tetigero penates
submissoque humiles intrarunt vertice posteo,
membra senex posito iussit relevare sedili,
quo superiniecit textum rude sedula Baucis.
Inque foco tepidum cinerem dimovit et ignes
suscitat hesternos, foliisque et cortice sicco
nutrit et ad flammas anima producit anili.
Multifidasque faces ramaliaque arida tecto
detulit et minuit parvoque admovit aeno.
Quodque suus coniunx riguo conlegerat horto,
truncat holus foliis3 furca levat illa bicorni
sordida terga suis nigro pendentia tigno
servatoque diu resecat de tergore partem
exiguam sectamque domat ferventibus undis.

Interea medias fallunt sermonibus horas
concutiuntque torum de molli fluminis ulva
impositum lecto, sponda pedibusque salignis.

 

