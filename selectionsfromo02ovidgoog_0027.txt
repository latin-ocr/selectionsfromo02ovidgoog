12 Ρ. OVIDII NASONIS CARMINA sanson.

incursant stellis rapiuntque per avia currum.

Et modo summa petunt, modo por declive viasque
praecipites spatio terrae propiore feruntur.
Inferiusque suis fraternos currere Luna
admiratur equos, ambustaque nubila fumant.

Corripitur fiammis, ut quaeque altissima, tellus
fissaque agit rimas et sucis aret ademptis.

Pabula canescunt, cum frondibus uritur arbor,
materiamque suo praebet seges arida damno.

Parva queror: maguae pereunt oum moenibus urbes,
cumque suis totas populis incendia gentes

in cinerem vertunt. Silvae cum montibus ardent.

Tum vero Phaethon cunctis e partibus orbem
adspicit accensum neo tantos sustinet aestus,
ferventesque auras velut e fornace profunda
ore trahit currusque suos candescere sentit3
et neque iam cineres eiectatamque favillam
ferre potest calidoque involvitur undique fumo,
quoque eat, aut ubi sit, picea caligine tectus
nescit et arbitrio volucrum raptatur equorum.

Sanguine tunc credunt in corpora summa vocato
Aethiopum populos nigrum traxisse colorem.

Nilus in extremum fugit perterritus orbem
occuluitque caput, quod adhuc latet: ostia septem
pulverulenta vacant, septem siue flumine valles.

Dissilit omne solum, penetratque in Tartara rimis
lumen et infernum terret cum coniuge regem.

Et mare contrahitur, siccaeque est campus harenae
quod modo pontus erat: quosque altum texerat aequor,
exsistunt montes et sparsas Cycladas augent.

Ima petunt pisces, neo se super aequora curvi

tollere consuetas audent delphines in auras3

corpora phocarum summo resupina profundo

’ exanimata natant. Ipsum quoque Nerea fama est
Doridaque et natas tepidis latuisse snb antris.

'Per Neptunus aquis cum torvo bracchia vultu
exserere ausus erat, ter non tulit aeris ignes.
At pater omnipotens, superos testatus et ipsum,

 

