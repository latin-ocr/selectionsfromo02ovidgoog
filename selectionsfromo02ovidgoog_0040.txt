DAEDALUS ΛΝΒ Icauna.

atque ita compositas parvo curvamine flectit,
ut veras imitetur aves Puer Icarus una
stabat et, ignarus sua se tractare pericla,
ore renidenti modo, quas vega moverat aura,
captabat plumas, flavam modo pollice ceram
mollibat lusuque suo mirabile patris
impediebat opus. Postquam manus ultima coeptis
imposita est, geminas opifex libravit in aias
ipse suum corpus motaque pependit in aura.
Instruit et natum ‘Medio’ que ‘ut limite curras,
Ioare,’ ait ‘moneo, ne, si demissior ibis, .
unda gravet pennae, si celsior, ignis adurat.
’ Inter 'utrumqne vola. Neo te spectare Booten
aut Helicen iubeo strictumque Orionis ensem:
me duce carpe viam) Pariter praecepta volandi
tradit et ignotas umeris accommodat alas.
Inter opus monitusque genae maduere seniles 210
et patriae tremuere manus. Dedit oscula nato
non iterum repetenda suc, pennisque levatus
ante volat comitique timet, velut ales, ab alto
quae teneram prolem produxit in abra nido,
hortaturque sequi damnosasque erudit artes
et movet ipse suas et nati respicit alas.
Hos aliquis tremula dum captat harundine pisces,
aut pastor. baculo stivave innixus arator
vidit, et obstipuit, quique aethera carpere possent
credidit esse deos. Et iam Iunonia laeva
parte Sarnos (fuerant Delosque Parosque relictae),
dextra Lebinthus erat fecundaque melle Calymne,
cum puer audaci coepit gaudere volatu
deseruitque ducem caelique cupidine tractus
altius egit iter. Rapidi vicinia solis
mollit odoratas, pennarum vincula, ceras.
Tabuerant cerac: nudos quatit ille lacertos
remigioque carens non ullas percipit auras,
o'raque caerulea patrium clamantia nomen
excipiuntur aqua ε quae nomen traxit ab illo. 230
At pater infelix, neo iam pater, ‘Icare,’ dixit,

 

