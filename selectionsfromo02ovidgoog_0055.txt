40 P. 0V1u11 NASONIS CARMINA SELEGTA.

pectora semper’ ait ‘vestris exercita rebus. '
At nil impendit per tot 'l'elamdnius annos
sanguinis in socios et habet sine vulnere corpus.
‘Quid tamen hoc refert, si se pro classe Pelasga
arma tulisse refert contra Troasque lovemque?
Confiteorque, tulit: nequeenim benefacta maligno .
detractare meum est. Sed ne communia solus
occupet, atque aliquem vobis quoque reddat honorem:
reppulit Actorides sub imagine tutus Achillis
Troas ab arsuris cum defensore carinis.
Ausum etiam Hectoreis solum concurrere telis
se putat, oblitus regisque ducumque meique,
nonus in officio et praelatus munere sortis.
Sed tamen eventus vestrae, fortissime, pugnae
quis ruit? - Hector abit violatus vulnere nullol
‘Me miserum, quanto cogor meminisse dolore
temporis illius, quo Graium murus, Achilles
procubuit! N ec me lacrimae luctusque timorque
tardarunt, quin corpus humo sublime referrem.
His umeris, his, iuquam, umeris ego corpus Achillis
et simul arma tuli: quae nunc quoque ferre laboro.
Sunt milri, quae valeant iu talia pondera, vires ;
est enimus certe vestros sensurus honores.
Scilicet idcirco pro nato caerula muter
ambitiosa suo fuit, ut caelestia dona,
artis opus tameo, rudis ct sino pectore miles
indueret? Neque enim clipei caelamina novit,
Oceanum et terras cumque alto sidera caelo
Pleiadasque Hyadesque inmunemque aequoris Arcton
diversasque urbes nitidumque Orionis ensem.
‘Quid quod me duri fugientem munera belli
arguit incepto serum accessisse labori,
nec se magnanimo maledicere sentit Achilli?
Si simulasse vocas crimen: simulavimus ambo.
Si mora pro 'culpe est: ego sum maturior illo.
Me pia detinuit coniunx, pia mater Achillem,

primaque sunt illis data tempora, cetera vobis.
Haud timeo, si iam nequeo defendere, crimen

 

